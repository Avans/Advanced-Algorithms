<!DOCTYPE html>
<html>
<head>
  <title>Graphs</title>
</head>

<body>
  <h1>Graphs</h1>

  <figure style="float: right; width: 35%; border: 1px solid #bbb">
    <img src="static/img/adventure_map.png" style="width: 100%;">

  </figure>

  <p>De opdracht van deze week en volgende week zullen ietsjes anders zijn. We geven jullie hier namelijk geen unit tests voor en ze worden niet individueel nagekeken. Je mag deze opdracht dus in <b>duo's</b> doen. De opdrachten hoeven ook niet meer persé in C# gemaakt te worden, je mag ook een andere programmeertaal kiezen.</p>

  <p>De opdracht is om een rogue-like text-adventure te maken. In dit spel ben je een held die door een kerker loopt met allemaal kamertjes die via de richtingen noord, zuid, oost en west met elkaar verbonden zijn.

  <code class="terminal">N = Normaal
H = Trap omhoog
. = Niet bezocht
~ = Ingestort

. . . . .

. H . . .
  | ~
. N-N-N .
  |   |
. . . . .

Je bent in een kamer zonder tegenstanders, er is een doorgang in het noorden, oosten en westen. Wat doe je?

Acties: noord, oost, west, talisman, handgranaat

-> noord</code>


  <p>In de rogue-like moeten jullie kamertjes maken die met doorgangen met elkaar verbonden zijn. Als je de kamers beschouwt als vertices en de doorgangen als edges kun je de kaart van het spel als een undirected unweighted graph beschouwen.</p>
  
  <p>Het programma hoeft geen gehele speelbare game te zijn, maar dit moet het minimaal kunnen:</p>
<ul>
<li>Dungeon bestaat uit X * Y kamers, de X en Y component zijn instelbaar in de game door de gebruiker.</li>
<li>De dungeon wordt random ge&iuml;nitialiseerd met kamers, hallways en tegenstanders, maar alle kamers moeten te bezoeken zijn.</li>
<li>Elke kamer kan een tegenstander bevatten (bijvoorbeeld van level 0 tot en met level 9).</li>
<li>Er is een mogelijkheid om in de game het start- en eindpunt in de dungeon te wijzigen.</li>
<li>Het is mogelijk om de Dungeon te tonen op het scherm. Hierin is te zien:
<ul>
<li>Waar de kamers zijn.</li>
<li>Waar het start- en eindpunt is.</li>
<li>Wat voor level een tegenstader in een kamer heeft.</li>
<li>Waar de hallways zitten tussen de kamers.</li>
<li>Of de hallways intact of ingestort zijn.</li>
<li>Een manier om aan te geven of een kamer bezocht is.</li>
<li>Een manier om aan te geven of een kamer deel is van de kortste/goedkoopste route.</li>
<li>Dit alles het lieftste in &eacute;&eacute;n overzichtelijk kaartje.</li>
</ul>
</li>
<li>Via commando's moet ik de talisman (Week 5, BFS), handgranaat (Week 5, MST) en het kompas (Week 6, Dijkstra) kunnen gebruiken.</li>
</ul>
<p>Je hoeft dus niet te bouwen dat er rondgelopen kan worden met een hero en dat deze kan gaan vechten met de tegenstanders.</p>
<p>De weights zijn de levels van de tegenstanders in de kamers. De levels zijn dus de cost, die verbruikt wordt bij het bezoeken van een kamer. Denk er goed over na hoe en waar je deze weights op gaat slaan.</p>

  <hr style="clear: both">
  <div class="assignment">
    <h2>Breadth-first search (50pt)</h2>
    <img src="static/img/talisman.jpg" class="right">

    <p>Voeg het item '<i>magische talisman</i>' toe aan het spel die de held van het spel altijd bij zich heeft. Als de held de talisman raadpleegt vertelt deze hoeveel stappen ver weg de trap omhoog is. Als de held in de kamer met de trap omhoog is is dat 0 stappen, de kamer ernaast 1 stap enzovoorts.</p>

    <p>Bereken het aantal stappen efficient met behulp van het breadth-first search algoritme. Laat het algoritme dus niet meer kamers langslopen dan nodig is!</p>

    <code class="terminal">-> talisman

De talisman licht op en fluistert dat de trap omhoog 5 kamers ver weg is</code>

  </div>

  <div class="assignment">
    <h2>Minimum spanning tree (70pt)</h2>
    <img src="static/img/grenade.jpg" class="right">

    <p>Voeg een item '<i>handgraat</i>' toe die de held kan gebruiken om de tegenstander in een kamer in 1 klap te doden. Echter, als hij deze gebruikt heeft dat desastreuze gevolgen voor de kerker. Zorg ervoor dat als de held een handgranaat gebruikt tussen de 10-15 doorgangen op het huidige niveau in de kerker <b>geblokkeerd</b> worden. Deze ingestorte doorgangen geef je op de kaart aan met een <code class="term">~</code> tekentje. De speler kan ingestorte doorgangen niet meer passeren.</p>

    <p>Echter, de kerker is magisch en zal altijd <i>net</i> genoeg structurele integriteit behouden <b>om alle kamers vanuit alle kamers bereikbaar te houden</b>. Maar mogelijk wel met een omweg dus.</p>

    <code class="terminal">-> handgranaat

De kerker schudt op zijn grondvesten, alle tegenstanders in de kamer zijn verslagen! Een donderend geluid maakt duidelijk dat gedeeltes van de kerker zijn ingestort...</code>

    <p>Als de kerker zover is verwoest dat elke extra ingestorte doorgang ervoor zou zorgen dat gedeeltes onbereikbaar worden kan de held de handgranaat niet meer gebruiken:</p>

    <code class="terminal">-> handgranaat

Je vreest dat een extra handgranaat een cruciale passage zal blokkeren. Het is beter om deze niet meer te gebruiken op deze verdieping.</code>

    <p>Bepaal welke doorgangen je nog kan opblazen door eerst de <b>minimum spanning tree</b> van de huidige verdieping van de kerker te bepalen. Doe dit door middel van het algoritme van <a href="https://en.wikipedia.org/wiki/Prim%27s_algorithm">Prim</a> of <a href="https://en.wikipedia.org/wiki/Kruskal%27s_algorithm">Kruskal</a>. Je mag zelf kiezen welke van de twee je implementeert in jouw spel. Alle doorgangen die <b>niet</b> in een minimum spanning tree voorkomen zijn veilig om te laten instorten.</p>

    <p>Bouw ook een cheatmode in om de hele kaart in één keer te tonen zodat we tijdens het assessment kunnen controleren of je de juiste doorgangen laat instorten</p>
  </div>

</body>
</html>
